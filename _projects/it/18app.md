---
title: 18App e Carta Docente
subtitle: Bonus cultura e formazione
logo: /assets/images/logo-18app-cartadocente@2x.png
payoff: La piattaforma dove spendere i bonus cultura e formazione
description: >
  Se sei un esercente e vuoi integrarti con la piattaforma, qui puoi trovare le informazioni dettagliate per come integrarsi in modo efficace con la piattaforma.
lang: it
order: 3
highlight: false
comingsoon: true
layout: project
---

## Intro

18App e Carta Docente sono due programmi previsti dalla legge con i quali
viene assegnato un bonus economico (€500) a determinate categorie di persone
dette beneficiari (rispettivamente, tutti i 18enni e i docenti di ruolo) da
spendere con specifici vincoli (in cultura e formazione) presso esercenti
accreditati.

I beneficiari si identificano tramite SPID, e possono poi utilizzare una
responsive web application (quindi anche da smartphone) per spendere il
proprio portafoglio virtuale creandosi dei buoni sconto (QRCode e codice
alfanumerico), utilizzabili presso gli esercenti convenzionati, che rientrano
in due categorie: esercenti fisici o esercenti online. L'esercente, verificato
che il coupon è valido, effettua lo sconto per l'acquirente, e poi
successivamente emette fattura verso lo Stato per recuperare l'importo scontato.

Per validare un coupon, l'esercente può collegarsi via API al sistema di
backend, effettuando quindi una integrazione con il proprio sistema di cassa,
oppure manualmente tramite una semplice web form.

Il sistema di backend e l'attuale web application sono gestiti da SOGEI come
fornitore di servizio del Ministero dei Beni Culturali e del Ministero
dell'Istruzione. Il lavoro su Developers Italia si concentra in due direzioni:

 * Fornire documentazione, codice e supporto per gli **esercenti che vogliono
   integrarsi sulla piattaforma**. Tutta la documentazione tecnica è presente
   infatti in questa sezione, e tramite il forum è possibile avere risposta
   alle problematiche tecniche di integrazione.

 * Sviluppo di una **nuova mobile app nativa**, sotto licenza open-source, che
   potrà essere utilizza dai beneficiari per utilizzare il servizio. Al momento
   lo sviluppo non è ancora iniziato, ma è possibile intanto visionare il mockup
   interattivo e fornire commenti.

## Documentazione

Qui potete trovare la documentazione tecnica di accesso alle API per gli esercenti
che si devono integrare con la piattaforma, e il mockup della nuova mobile app
il cui sviluppo deve ancora cominciare.

[Documentazione su ReadTheDocs](http://18app.readthedocs.io/it/latest)

[Documentazione dei webservice per esercenti](http://guida-18app.readthedocs.io/it/latest/)

[Mockup della mobile app nativa](https://invis.io/RSDORU6E2)


## Collaborazione

Abbiamo aperto un'area dedicata a 18app e Carta Docente sul nostro forum, in modo
da poter avere un canale di supporto tecnico diretto.

[Sezione del forum su 18app a Carta Docente](https://forum.italia.it/c/18app-carta-docente)

### I project leader di questo progetto
- [Il team di project leader su Github](https://github.com/orgs/italia/teams/18app)
