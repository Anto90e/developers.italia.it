---
title: ANPR
logo: /assets/images/logo-anpr@2x.png
subtitle: Anagrafe Nazionale della Popolazione Residente
payoff: L'anagrafe diventa unica e digitale
description: Un'unica anagrafe centrale, raggiungibile anche via API, che mantiene le informazioni aggiornate su residenza, stato di famiglia, e molto altro.
lang: it
order: 4
highlight: true
comingsoon: true
layout: project
---

ANPR è un progetto storico: invece di avere più di 6000 anagrafi dislocate nel territorio (in ciascun comune), l'Italia avrà finalmente una
anagrafe centrale unica, operabile anche direttamente in self-service dal cittadino, che semplificherà tutti gli adempimenti. Pensate alla
bellezza di poter comunicare una variazione di domicilio direttamente da un sito web, comodamente dal vostro salotto, oppure di scaricare
un certificato di stato di famiglia.

Ma questo è solo l'inizio: avete mai pensato perché vi viene chiesto di andare a chiedere un certificato all'anagrafe? Semplice: come può una
Pubblica Amministrazione (per esempio, l'INPS) integrarsi con tutte le anagarfi sul territorio per estrarre le informazioni di cui è bisogno?
E' per questo che l'incombenza viene scaricata sul cittadino. Con ANPR, tutto cambia.

Ad oggi, l'accesso ad ANPR è riservato solo ai software delle anagrafi comunali, e dunque questa sezione è dedicata principalmente 
alle in-house e software house che stanno supportando i comuni nell'aggiornamento. Se però vuoi aiutarci a realizzare questa visione, 
c'è un sacco di lavoro da fare: entra in contatto con noi sul forum.


### Documentazione

Stiamo lavorando ad una revisione profonda della documentazione. Per ora, siamo riusciti a pubblicare in formato più facilmente consultabile
tutte le tabelle e codici.

[Documentazione tabelle e codici](http://anpr.readthedocs.io/en/latest/)


### Collaborazione

Abbiamo creato degli strumenti di collaborazione completamente aperti, cioè un issue tracker pubblico e un forum dedicato alla discussione
delle problematiche tecniche di integrazione.

[Issue tracker pubblico](https://github.com/italia/anpr/issues)

[Forum di discussione tecnica](https://forum.developers.italia.it/c/anpr)

