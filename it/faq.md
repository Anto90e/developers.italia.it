---
title: FAQ
lang: it
menu_position: 3
layout: default
---

Qual è l'obiettivo di questo sito?
: Aiutare tutti gli sviluppatori ad integrare ed utilizzare i principali progetti tecnologici centrali italiani. Fino
ad oggi, con rare eccezioni, la pubblica amministrazione centrale scriveva solo regole tecniche, in un linguaggio da 
avvocati e non tecnico, lasciando chi deve implementare queste regole completamente abbandonati a se stessi. Pensate
per esempio a quanto è difficile ancora oggi trovare del semplice codice sorgente per produrre una fattura elettronica.
All'interno, troverete quindi un numero sempre crescente di progetti e API (come SPID, PagoPA, Fattura Elettronica, ecc.)
per i quali ci impegniamo a fare un lavoro di semplificazione per l'adozione: riscriveremo la documentazione in linguaggio
tecnico, forniremo ambienti di validazione, esempi, SDK già pronti per i principali linguaggi e framework. Forniremo loro
supporto diretto via forum e email, invece che tramite call-center telefonico. 


Chi gestisce questo sito?
: developers.italia.it è un sito promosso dal Team di Trasformazione Digitale e gestito in piena collaborazione con AgID.
Ciascun progetto contenuto qui ha inoltre dei maintainer, chiaramente indicati nella pagina di descrizione del progetto stesso. 
Se vuoi parlare direttamente con le persone che gestiscono operativamente il sito, guarda nella pagina [Chi Siamo](/it/chi-siamo) 
oppure contattaci sul nostro [forum](https://forum.developers.italia.it)


Cosa si intenende per maintainer di un progetto?
: All'interno di questo sito, per *maintainer* intendiamo le persone che sono incaricate da una parte di produrre tutto il
codice, la documentazione e gli esempi a supporto dei progetti, dall'altra di interfacciarsi con la comunità di sviluppatori
fornendo loro supporto nell'adozione tecnologica. Nota che i maintainer su developers.italia.it possono essere volontari
o esterni alla tecnologia a supporto, e possono non essere in grado di influenzarne l'evoluzione a livello di programma. 
Facendo un esempio, PagoPA è un progetto di AgID (una piattaforma di pagamento unica della Pubblica Amministrazione). È 
AgID dunque che ne gestisce l'evoluzione e il programma di lungo termine, implementa la parte core a livello sofwate (il
vero nodo di pagamento) e prende decisione strategiche sulla sua adozione. I maintainer che troverai all'interno di
developers.italia.it sono invece incaricati di fornire supporto per l'adozione di PagoPA, e quindi di produrre e mantanere 
i plugin per i principali CMS, le librerei di intefacciamento in Python o Ruby, e la documentazione delle API da usare.


Come scegliete i maintainer dei progetti?
: Ci affidiamo a gare d'appalto (secondo il normale processo di procurement pubblico) per identificare persone con 
con le giuste competenze tecniche, che possano svolgere questo lavoro. Cerchiamo di privilegiare importi di gara piccoli
(tra i €50K e i €200K), con un processo semplificato che possa essere alla portata anche di piccole aziende e startup che non
hanno esperienza pregressa di lavoro con la Pubblica Amministrazione, e non abbia quindi team di esperti di progettazione di
gare. Abbiamo scelto di fare gare secondo la formula della miglior rapporto qualità / prezzo, invece che al ribasso, perché 
pensiamo che il costo orario non sia l'unico (né il principale) parametro per valutare la qualità di uno sviluppatore.
Cerchiamo sviluppatori con vasta esperienza nel mondo del software open source, con esperienza in maintenance di progetti,
e un background in più linguaggi di programmazione e framework.


Posso diventare maintainer di un progetto?
: Dai un'occhiata alle [gare d'appalto in corso](https://teamdigitale.governo.it/it/gare-developers), verifica 
se hai le competenze giuste, e segui le istruzioni per partecipare.


Posso contribuire ad un progetto?
: Certamente! Tutto il codice open-source, la documentazione e gli esempi sono rilasciati sotto una licenza Open Source
(normalmente la [licenza MIT](https://it.wikipedia.org/wiki/Licenza_MIT), ma potrebbero esserci delle variazioni in alcuni 
casi). Per contribuire è sufficiente aprirci una pull request su GitHub.


Ho rilasciato un progetto open-source che può essere utile alla comunità. Posso aggiungerlo a questo sito?
: Se ciò che hai rilasciato è a supporto di un progetto presente in questo sito (es: se hai rilasciato un esempio
di integrazioen di SPID in Wordpress), parlane direttamente nel nostro [forum](https://forum.developers.italia.it)
con i maintainer del progetto in questione.


Quali altri progetti aggiungerete in futuro a questo sito?
: L'obiettivo è includere tutte le principiali tecnologie a supporto dei servizi pubblici. Se guardi la 
[lista dei progetti](/it/progetti), puoi vedere l'elenco completo dei progetti attualmente presenti e di
quelli pianificati per il futuro. Se manca un progetto che vorresti vedere incluso, scrivici pure nel
[forum](https://forum.developers.italia.it).




